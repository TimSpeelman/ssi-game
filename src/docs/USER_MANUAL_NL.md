# Gebruikershandleiding

Op dagelijkse basis bewijzen mensen en organisaties, bewust of onbewust, aan elkaar _wie_ ze zijn, wat ze mogen en waar ze recht op hebben. Bijvoorbeeld, wanneer men inlogt bij social media of betaalt met een pinpas. Hoe alledaags die processen ook zijn, en hoe simpel ze ook mogen lijken, achter de schermen kan het erg complex zijn.

De Identity Game helpt beleidsmakers, juristen, IT-architecten en anderen deze processen in beeld te brengen en er op toegankelijke wijze over te praten. Deze veelzijdige tool stelt ze in staat om een breed scala aan scenario's uit te beelden en te bespreken.

**TODO: spelelement**

Het hoofdscherm van de Identity Game heeft drie kernelementen:

1. Het netwerkoverzicht
2. De tijdregelaar
3. De gereedschapsmenu's

## Het netwerkoverzicht

De Identity Game beeldt zo'n scenario uit met behulp van een **netwerkoverzicht**. Dat overzicht, getoond in deze figuur, bevat drie soorten elementen:

1. **Actoren**: verschillende mensen of organisaties die in het scenario een rol spelen.
2. **Assets**: de kennis en materialen (digitaal en fysiek) die actoren op een bepaald moment bezitten.
3. **Actie**: de (inter)actie die één of meer actoren met elkaar aan het uitvoeren zijn.

Een scenario bestaat uit een reeks acties. Met de navigatieknoppen (of de pijltjestoetsen) kunnen spelers door de verschillende acties van een scenario stappen. In het netwerkoverzicht zien ze vervolgens wat er verandert: welke nieuwe kennis of materialen de actoren verkrijgen.

Op deze manier wordt duidelijk welke kennis welke actoren krijgen. Dat actoren de juiste en betrouwbare kennis krijgen is noodzakelijk om een identificatie- of autorisatieproces te laten slagen. Tegelijkertijd kan die kennis ook een impact hebben op de privacy. Doordat de Identity Game inzichtelijk maakt wat actoren over elkaar te weten krijgen, worden discussies over betrouwbaarheid en privacy ineens een stuk minder abstract.

## Tijdregelaar

Met de tijdregelaar kies je de actieve actie: de stap in het scenario die wordt getoond. Met de pijltjesknoppen of pijltjestoetsen op het toetsenbord kun je door de acties heen stappen. Ook kun je in het Menu Acties de actieve actie kiezen door een actie aan te klikken.

## De gereedschapmenu's

Het menu rechts toont meer informatie over het scenario, en stelt de spelers in staat het scenario te wijzigen. De volgende menu's zijn beschikbaar:

1. Info: een algemene beschrijving van het scenario, en de auteur.
2. Actoren: een lijst actoren en gedetailleerde informatie per actor
3. Assets: gedetailleerde informatie over specifieke kennis en materialen.
4. Stappen: een tijdlijn van acties waaruit het scenario bestaat.
5. Stapdetails: gedetailleerde informatie over een specifieke actie.
6. Instellingen: diverse instellingen.

### Menu Info

Het menu Info toont een algemene beschrijving of uitleg van dit scenario. De speler kan dit wijzigen door op de knop 'Bewerken' te drukken.

### Menu Actoren

Het menu Actoren toont een lijst actoren of, wanneer de speler een actor heeft geselecteerd, details van de geselecteerde actor.

#### Actoren toevoegen, rangschikken en verwijderen

Wanneer géén actor is geselecteerd kun je in het menu Actoren de volgende handelingen uitvoeren;

-   **Actor toevoegen**: Druk op de knop 'Actor Toevoegen'. Kies het gewenste type actor en wijzig indien gewenst de naam en beschrijving van deze actor. Kies 'Opslaan' en de actor verschijnt.
-   **Actor verwijderen**: Indien de actor niet in een Actie is gebruikt, druk op de prullenbak naast de actor om deze te verwijderen.
-   **Actor rangschikken**: Als er meerdere actoren zijn kun je de volgorde veranderen door ze met de muis te slepen. Hiermee verandert de volgorde ook in het netwerkoverzicht. Verder heeft deze handeling geen effect.
-   **Actor selecteren**: Door op een actor in de lijst te klikken selecteer je die en worden de details van die actor getoond.

#### Details inzien en wijzigen

Een actor kan worden geselecteerd door deze in het Actorenmenu of het netwerkoverzicht aan te klikken. Het detailmenu geeft de volgende zaken weer:

1. **Eigenschappen**: Een tabel van eigenschappen van de actor die voor dit scenario relevant zijn. Voorbeelden zijn geboortedatum, adres, inkomen, etc. Deze eigenschappen stellen de 'werkelijkheid' voor.
2. **Assets**: Een lijst van kennis en materialen die de actor op dat moment in het spel bezit.

In dit menu kan de speler de volgende handelingen uitvoeren:

-   **Actor bewerken**: Druk op het potlood naast de actor om die te bewerken.
-   **Eigenschappen bewerken**: Druk op de knop 'Eigenschappen bewerken'. In het dialoogvenster dat verschijnt kun je eigenschappen toevoegen en verwijderen. Elke tekstuele waarde is toegestaan.
-   **Assets toevoegen**: Druk op de knop 'Asset toevoegen'. In het dialoogvenster dat verschijnt kun je een type asset kiezen. Vervolgens verschijnen er meer invoervelden die voor die asset relevant zijn. Een actor krijgt deze toegevoegde asset vanaf de Begintoestand.
-   **Asset bewerken**: Druk op het potlood naast een asset om die te bewerken.
-   **Asset verwijderen**: Druk op de prullenbak naast een asset om die te verwijderen. Dit kan alleen met assets die je zelf hebt toegevoegd. Assets die het gevolg zijn van Acties kunnen niet worden verwijderd.

### Menu Assets

Een actor kan worden geselecteerd door deze in het Actorenmenu of het netwerkoverzicht aan te klikken. Het detailmenu geeft de informatie van de asset weer. In dit menu kan de speler de volgende handelingen uitvoeren:

-   **Asset bewerken**: Druk op het potlood naast de actor om die te bewerken.

### Menu Acties

In het menu Acties staan alle acties waaruit het scenario is opgebouwd. In dit menu kan de speler de volgende handelingen uitvoeren:

-   **Actie toevoegen**: Druk op de knop 'Actie Toevoegen'. Kies het gewenste type actie en vul vervolgens de velden in. (TODO Meer info onder kop)
-   **Actie verwijderen**: Druk op de prullenbak naast de actie om deze te verwijderen.
-   **Actie rangschikken**: Als er meerdere acties zijn kun je de volgorde veranderen door ze met de muis te slepen.
-   **Actie selecteren**: Door op een actie in de lijst te klikken selecteer je die en worden de details van die actie getoond.

### Menu Actiedetails

In het menu Actiedetails staan alle details van de huidige actie. Dit detailmenu geeft de volgende zaken weer:

1. **Actienummer en navigatie**: hiermee kan de speler door de acties navigeren.
2. **Actie**: de titel van de huidige actie.
3. **Uitleg**: een gegenereerde omschrijving van de actie.
4. **Toelichting (opt.)**: indien de speler zelf bij deze actie een toelichting heeft gegeven wordt deze hier getoond.
5. **Uitkomsten**: alle gevolgen van deze actie.

In dit menu kan de speler de volgende handelingen uitvoeren:

-   **Actie bewerken**: Druk op het potlood naast de Actietitel om de actie te bewerken.

### Menu Instellingen

Hier kan de speler de volgende instelligen wijzigen:

-   **Toon/verberg meldingen**: indien actief worden, bij het navigeren naar een actie, meldingen getoond van de uitkomsten van die actie.

## Hoofdmenu

In het hoofdmenu kan de speler de volgende acties uitvoeren:

-   **Ongedaan maken**: de vorige wijziging ongedaan maken (kan ook met ctrl+z)
-   **Opnieuw**: na 'ongedaan maken' een wijziging terugzetten (kan ook met ctrl+y)
-   **Legen**: maak het huidige scenario leeg (TODO: remove)
-   **Reset**: reset het huidige scenario naar het default scenario. (TODO: remove)
-   **Hulp**: toon de handleiding
-   **Taal kiezen**: verander de taal van de applicatie.

## Bestandsmenu

In het linkermenu, te openen met de menu-knop linksboven, worden alle projecten getoond die in de browser van de speler zijn opgeslagen. In dit menu kan de speler de volgende acties uitvoeren:

-   **Nieuw Project**: een nieuw leeg project openen
-   **Laden**: importeert een project uit een bestand
-   **Naam wijzigen**: klik op het potlood naast de naam van het huidige project om deze te wijzigen
-   **Opslaan**: exporteert het huidige project naar een bestand
-   **Kopie maken**: maakt een kopie van het huidige project en opent die
-   **Opgeslagen project openen**: door onder de kop 'Opgeslagen projecten' op één van de projecten in de lijst te klikken wordt dat project geopend.
-   **Opgeslagen project verwijderen**: door naast een opgeslagen project op de prullenbak te klikken wordt dat opgeslagen project verwijderd.

## Sneltoetsen

De volgende sneltoetsen zijn beschikbaar:

-   Deselecteren: `escape`
-   Ongedaan maken: `ctrl+z`
-   Opnieuw: `ctrl+y` of `ctrl+shift+z`
-   Vorige actie: `links` of `omhoog`
-   Volgende actie: `rechts` of `omlaag`
-   Naar begintoestand: `ctrl+links` of `ctrl+omhoog` of `0`
-   Naar laatste actie: `ctrl+rechts` of `ctrl+omlaag`
-   Naar acties 1 t/m 9: `1` t/m `9`
-   Open het menu Info: `z`
-   Open het menu Actoren: `x`
-   Open het menu Assetdetails: `c`
-   Open het menu Acties: `v`
-   Open het menu Actiedetails: `b`
-   Open het menu Instellingen: `n`
-   Toon handleiding: `h`

## TODO: Een scenario bouwen (Tutorial/Quickstart)

1. Nieuw scenario maken
2. Twee of meer actoren toevoegen
    1. Een actor maken
    2. Eigenschappen toevoegen
    3. Initiële assets toevoegen
3. Acties toevoegen
4. Scenario afspelen
5. Scenario beschrijven
